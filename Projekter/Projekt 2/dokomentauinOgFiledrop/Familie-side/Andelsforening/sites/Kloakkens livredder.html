<!DOCTYPE html>
<html>
<head>
  <title> Generalforsamlingen </title>
  <link rel="stylesheet" href="../style.css">
  <meta name="viewport" content="width=device-width, initial-scale=1.0">
</head>

<body>

  <ul>
    <li><a href="../Andelsforening.html">Startside</a></li>
    <li><a href="nyheder.html">Nyheder</a></li>
    <li><a href="kontakt os.html">Kontakt Os</a></li>
    <li style="float:right"><a class="active2" href="om os.html">Om Os</a></li>
  </ul>

<div id="overskift-tekst-kloakken">
<h1> LAR: Kloakkens livredder

     <br>

     Sådan undgår du at skulle svømme ned med skraldet </h1>

     <hr>
</div>



<div id="tekst-kloakken1">
  <article>
<h4> Klimaændringerne bringer flere regnskyl med sig,
    og over de næste 100 år vil der komme op mod 30
    procent mere regn i de danske gader.
    Regnen falder og nedbørsmængderne stiger –
    men hvordan skal man håndtere klimaændringernes
    vejrmæssige følger?

    <hr>
</h4>

<p>
    LAR står for ’lokal afledning af regnvand’
    og er et allerede anerkendt initiativ,
    der kan hjælpe de danske kloakker med at
    undgå en omkostningstung druknedød i fremtiden.
    Vi dykker ned i, hvad LAR er, hvordan det kan
    bidrage i andelsboligforeninger og naturligvis
    også på den store klimascene.

    <hr>

    Efter de store oversvømmelser, som mange danskere
    oplevede i 2011, har der været en stigende interesse
    for LAR-anlæg. Københavns Kommune har allerede
    etableret flere LAR-anlæg i form af blandt andet
    forsinkelsesbassiner, multifunktionelle tage og
    nedsivningsbede. LAR er en bølge, flere og flere
    vælger at ride med på – og det er der et hav af
    gode grunde til.

    <hr>

    LAR kan nemlig blandt andet
    have positiv indflydelse på både æstetik, klima
    og økonomi i boligforeningerne. Vi har hos Andelsbolig
    Nyt taget en snak med Inge Faldager fra Teknologisk
    Institut og seniorkonsulent hos LAR i Danmark,
    der deler sine ekspertindsigter på området og
    hjælper os rundt om fænomenet LAR.
</p>



</article>
</div>


<div id="tekst-kloakken2">
<article>

  <h1> Æstetikken er med </h1>

  <hr>

  <p>

    LAR er først og fremmest lavet for at
    skåne kloaksystemerne. Men ifølge Inge
    Faldager kan LAR også bidrage positivt
    til æstetikken i en hvilken som helst boligforening.

    <hr>

    “Har du en anlægsgartner kontra en konservativ
    kloakmester, vil kloakmesteren ofte lægge en
    faskine under græsplænen. Derimod siger en
    kreativ anlægsgartner: Når vi nu er her, skal
    vi så ikke prøve at indføre noget spændende?”
    siger Inge Faldager.

    <hr>

    Derudover kan man få et yderligere kreativt
    blik på LAR-tiltag gennem regnvandskonsulenter.
    Regnvandskonsulenter er fagfolk som kloakmestre
    og anlægsgartnere, der har videreuddannet sig,
    så de ser kreativt på mulighederne for afledning
    af regnvand, når de betræder grønne områder.

    <hr>

    LAR-løsninger slår altså to fluer med ét smæk:
    De bidrager til at afhjælpe de udfordringer,
    som klimaforandringer pålægger kloaksystemer,
    og samtidigt bidrager de til etableringen af
    nogle anderledes grønne områder.
  </p>

</article>
</div>


<div id="tekst-kloakken3">
<article>

  <h3> LAR skåner for klimaudfordrende lappeløsninger </h3>

  <hr>
  <p>
       LAR skåner klimaet for unødige kloakomlægninger
       og er derfor et miljøbevidst tiltag. Ifølge
       Inge Faldager kommer der i løbet af de næste
       100 år til at være 30 procent mere regn,
       der skal bortledes – og det er der ikke plads til.

       <hr>

       “Enten skal man lave nye, større kloakker,
       og det vil blive rigtig dyrt. Ellers skal
       man lave nogle tiltag, der hjælper med at
       håndtere regnvandet – det vil være det mest
       klimavenlige.

       <hr>

       Det skal være sådan, at man
       ikke behøver at udbygge alle de underjordiske
       systemer, men at man kan hjælpe de
       underjordiske systemer,” siger Inge Faldager.

  </p>
</article>
</div>


<div id="tekst-kloakken4">
  <article>

    <h2> LAR som den mest økonomisk reflekterede løsning </h2>

    <hr>

    <p>
      Alternativet til LAR er ikke nødvendigvis at
      udbedre rørsystemet i de individuelle
      andelsboligforeninger. Det er nemlig oftest
      i hovedkloakken, at de store oversvømmelser
      opstår. Inge Faldager fortæller hertil,
      hvorfor dette kan ende med at blive dyrt
      for selv folk hjemme i privaten:

      <hr>

      “Det skal vi alle sammen betale til –
      vi betaler alle sammen
      spildevandsafledningsafgift.

      <hr>

      Hvis vi kan koble noget regnvand, som netop
      kan frakobles, så slipper vi for at betale
      for at lave alle vores kloaksystemer større.
      Om man bor i parcelhus eller i en
      andelsboligforening, betaler man for at
      aflede sit spildevand.

      <hr>

      Så hvis kloakledningerne skal laves større
      ude i vejen, så kommer vi alle sammen til
      at betale,” forklarer Inge Faldager.

      <hr>

      Dertil tilføjer Inge Faldager, at alle danskere
      har betalt en tilslutningsafgift for at blive
      tilkoblet kloaksystemet.

      Men i de områder, hvor det er attraktivt for
      kommunen at få regnvandet væk fra kloakken,
      kan man i mange tilfælde få pengene igen.

      <hr>

      Dette er eksempelvis tilfældet i
      København, hvor der er fælleskloakering.
      Derfor kan der være et økonomisk incitament i
      at vælge LAR frem for at udbedre ejendommens rør.
    </p>


  </article>
</div>

<div id="tekst-kloakken5">
  <article>

    <h3> LAR i andelsboligforeninger </h3>

    <hr>
    <p>
         LAR kan vise sig at være et særdeles
         relevant initiativ at tage i betragtning
         for andelsboligforeninger.

         <hr>

         Andelsboligforeninger har nemlig ofte
         fællesarealer med plads til tiltag som
         tagløsninger, nedsivningsbede eller faskiner.
         Der er naturligvis et hav af forskellige
         muligheder, alt efter hvor din
         andelsboligforening er lokaliseret, og
         hvordan den ser ud.

         <hr>

         Men én ting ligger fast – Inge Faldager
         opfordrer til, at man tager LAR i betragtning
         til de regnskyl, fremtiden kommer til at
         bringe med sig.

    </p>
  </article>
</div>

<div id="bunden-af-siden-kloakken-livredder">
<footer>
  <p>Author: Christian Rune & Martin Egeskov<br>
  <a href="mailto:Christian.rune1998.sde@gmail.com">Christian.rune1998.sde@gmail.com</a></p>
</footer>
</div>

</body>
</html>
